# Ideas
Repozytorium z pomysłami które chcielibyśmy kiedyś zrealizować bądź dokończyć. 

## Zasady
Pomysły są podzielone na kategorie odpowiadające sekcjom w kole - mobile, backend, frontend, design a dodatkowo fullstack. Warto trzymać się tej kategorii dla porządku.

### Korzystanie z pomysłów
Wrzucając pomysły tutaj wychodzimy z założenia, iż są to rzeczy, którymi chcielibyśmy się pochwalić, a na które niekoniecznie mamy czas czy umiejętności i nie mamy nic przeciwko aby podchwyciła je inna osoba. Pomysły można przeglądać, proponować zmiany, dodawać własne i dopisywać do nich adnotacje jeżeli szuka się partnera do wykonania takiego pomysłu, jeżeli ma się zamiar go zrobić bądź jeżeli jest się chętnym do uczestnictwa w nim. Pomysły wykonane bądź z różnych powodów zamknięte będą usuwane. Opis wszystkich tych czynności jest zawarty niżej, w punkcie odnośnie zmian w repo.

### Struktura pomysłu
Pomysł powinien być zapisany w odpowiednim folderze, opatrzony krótką nazwą (idealnie: finalna nazwa projektu) i jako plik .md.
Formatowanie treści nie jest wymagane, ale zalecane jeżeli pomysł jest rozbudowany. 

### Zmiany w repo
Aby dokonać zmiany w repo należy zrobić jego forka i po wykonaniu pożądanych zmian zrobić pull request do tego repo. Jeżeli bardzo nam zależy na procesie wprowadzania zmian to można napisać do jednego z adminów repozytorium bądź zarządu koła. 

#### Dodawanie pomysłów
Przed dodaniem pomysłów warto sprawdzić najpierw czy podobny pomysł nie został zaproponowany wcześniej. Ma to też taką zaletę, że przeglądając pomysły i propozycje projektów możemy się zainspirować i w następstwie zmodyfikować swój własny nawet, jeżeli nie znajdziemy go w tych zaproponowanych. 

#### Edytowanie pomysłów
Dowolna osoba może zaproponować zmianę w treści pomysłu. Jeżeli pomysł edytuje ta sama osoba która je dodała to zmiany zostaną wprowadzone bez dodatkowych procedur, natomiast jeżeli edytuje je ktoś inny to jeżeli pierwotny autor dalej udziela się w kole zostanie najpierw zapytany o review tych zmian, a potem w zależności od jego oceny pull request zostanie odrzucony lub przyjęty. 

#### Usuwanie pomysłów
Jeżeli autor pomysłu uzna, że pomysł jednak nie jest taki fajny albo w sytuacji kiedy zostanie on w stopniu większym lub mniejszym zrealizowany to pomysł zostanie usunięty. W pierwszym przypadku pull requesta robi autor pomysłu, natomiast w drugim przypadku osoba zgłaszająca żądanie usunięcia musi do pull requesta dołączyć link do repozytorium z wdrożonym pomysłem.
